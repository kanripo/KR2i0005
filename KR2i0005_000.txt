# -*- mode: mandoku-view; -*-
#+TITLE: 十六國春秋
#+DATE: 2015-08-24 22:37:13.276015
#+PROPERTY: ID KR2i0005
#+PROPERTY: BASEEDITION WYG    
#+PROPERTY: JUAN 提要
<pb:KR2i0005_WYG_000-1a>¶
欽定四庫全書　　　　　史部九¶
　十六國春秋　　　　　　載記𩔖¶
　　提要¶
　　　　(臣/)等謹案十六國春秋一百卷舊本題魏崔¶
　　　　鴻撰實則明嘉興屠喬孫項琳之偽本也鴻¶
　　　　作十六國春秋一百二卷見魏書本傳隋志¶
　　　　唐志皆載之宋初李昉等作太平御覽猶引¶
　　　　其文宋藝文志始不著録南宋諸家書目亦¶
<pb:KR2i0005_WYG_000-1b>¶
　　　　不載是亡於北宋也明何鏜漢魏叢書載鴻¶
　　　　書十六篇國各一録卷帙寥寥與舊史所記¶
　　　　不合世疑其偽萬厯以後此本乃出莫知其¶
　　　　所自來證以藝文𩔖聚諸書所引一一相同¶
　　　　遂行於世論者或疑鴻身仕北朝而仍用晉¶
　　　　宋年號今考劉知㡬史通探頤篇曰鴻書之¶
　　　　紀綱皆以晉為主亦猶班書之載吳項必繫¶
　　　　漢年陳志之述孫劉皆宗魏世喬孫等正巧¶
<pb:KR2i0005_WYG_000-2a>¶
　　　　附斯義以售其欺所摘者未中其疾惟魏書¶
　　　　載鴻子子元奏稱刋著越燕秦夏梁蜀遺載¶
　　　　為之贊序而此本無贊序史通表厯篇稱晉¶
　　　　氏播遷南據楊越魏宗勃起北雄燕代其間¶
　　　　諸偽十有六家不附正朔自相君長崔鴻著¶
　　　　表頗有甄明而此本無表是則檢閲偶疎失¶
　　　　於彌縫耳然其文皆聨綴古書非由杜撰考¶
　　　　十六國之事者固宜以是編為總滙焉録而¶
<pb:KR2i0005_WYG_000-2b>¶
　　　　存之削其標名亦疑以𫝊疑之義云乾隆四¶
　　　　十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
